Att beskriva distansutbilning - ett utkast

Bakgrund

Distum har till uppgift att främja flexibelt lärande och
distansutbildning och som en del av detta arbete bygga upp en
nätbaserad informationscentral kring samma område. Där kommer även
förteckningar/databaser över befintliga distansutbildningar att finnas
med. Distum ser det som angeläget att hitta former för att beskriva
flexibelt lärande och distansutbildningar på ett sådant sätt att
användare kan dra nytta av dessa beskrivningar när de söker
utbildningar. Presumtiva studenter ska kunna få veta vad det innebär
att gå en viss kurs. Inom ramen för flexibelt lärande och
distansutbildning är kombinationsmöjligheterna många (det är just det
som är poängen) men det ställer stora krav på att beskrivningarna är
korrekta, jämförbara och sökbara. Med detta som bakgrund har Distum
under hösten/våren haft kontakt med högskoleverket för att samordna
arbetet med projketet studera.nu.

Metadata i Studera.nu som rör distansutbildning De fält som idag berör
distansutbildning är STUDIEORT och UTBILDNINGSFORM. Distum vill
vidareutveckla UTBILDNINGSFORM=Distans till en egen "tilläggsmodul"
för distansutbildning. Där kan utbildningsanordare förse sina
distansutbildningar med ytterligare information om sina
distansutbildningar. Den informationen bör vara sökbar och fångas upp
i de sökmotorer som studera.nu bygger upp.

Andra sammanhang än studera.nu

Tilläggsmodulen för distansutbildning kan användas för andra kurser än
högskolans och med andra sökmoterer än studera.nu:s. Meningen är att
bygga upp en standard som går att använda i många olika sammanhang när
man ska beskriva distanskurser.

Utbildningar som ligger utanför det reguljära utbildningssystemet
behöver också förses med metadata för att göras sökbara. Även om dessa
utbildningar ligger utanför Studera.nu:s ansvarsområde så kommer
Distum att vara involverad i att skapa tjänster för att söka
distansutbildningar utanför det reguljära utbildningssystemet samt
inom andra nivåer (folkbildning, komvux). Det är av intresse för
Distum att kunna använda grunden i Studera.nu:s metadata men kunna
bygga ut den beroende på aktuell tjänst. Det bör vara av intresse för
alla presumtiva studenter (på alla nivåer och i alla former) om det
finns tydliga standards som tydligt beskriver utbildning och gör den
jämförbar. Det ska särskilt ses i skenet av att det byggs upp olika
söktjänster för utbildning på Internet som delar av kommersiella
portaler.

Distansutbildning och metainformation

Eftersom distansutbildning/flexibel utbildning kan betyda en rad olika
saker i olika sammanhang är det av intresse att skapa enhetliga
begrepp som gör distansutbildningar sökbara och jämförbara. Distum har
i uppdrag att presentera en definition på distansutbildning och ur det
arbetet kan man även skapa en modell för hur man beskriver
distansutbildning med hjälp av metadata. Utgångspunkten är ett
användarperspektiv dvs vad innebär distansutbildningskursen för den
presumtive studenten.

Dessutom måste vi ta hänsyn till övriga intressenter på området och
därigenom förankra beskrivningen av distansutbildning. Detta arbete är
avgörande då det är informationsägarna själva som måste använda och
förse sina kurser med relevanta metadata. I detta perspektiv ska vi
även ta hänsyn till olika internationella standards som rör
Internetbaserad utbildning som är under utarbetande (ADL, LMO, IMS
etc).

Utkast till metainformation som bör finnas med då man beskriver
distansutbildning:

Detta är exempel på områden som måste belysas men för att göra om det
till konkreta metataggar med regler så krävs ytterligare arbete. Men
för att veta i vilken riktning Distum tänker när det gäller
beskrivning av distansutbildningar redovisar vi följande lista:

Kursträffar

Träffas man på kursträffar. I så fall hur ofta? På helger eller
veckodagar?

Studieort/er

Sammankomster på högskolan eller på studiecentra?

Internet

Krävs tillgång till internet för att delta

Uppkoppling

Vilken typ av uppkoppling krävs (modem, ISDN, bredband)

Valfri kurstakt

Kan man börja och sluta när man vill?

Enskilda studier

Kan man studera enskilt eller krävs olika former av gruppsamverkan


Genomförande

Nedan följer en grov skiss av hur arbetet kan fortskrida

* Distum arbetar vidare med beskrivningen av distansutbildning
(metadata) och tar särskild hänsyn till förankringsarbete bland
högskolan och andra intressenter. Distum planerar ett antal olika
aktiviteter inom detta område.

* Distum medverkar på studera.nu:s arbetskonferens i april och
presenterar sitt förslag och inbjuder andra att komma med synpunkter
och delta i fortsatt utveckling.

* Distum genomför försök under hösten/våren 2000/2001 med en fåtal
högskolor

* Tilläggsmodulen "Distansutbildning" bör kunna användas till
ansökningsomgången våren 2001.

Synpunkter, kritik och förslag lämnas till


Fredrik Rexhammar
Webbredaktör Distum
070-603 42 58
fredrik.rexhammar@distum.se 
Utkast till metainformation kring flexibelt lärande och distansutbildning.


Distum

Box 194

871 24 Härnösand

0611-349500


