<div xmlns="http://www.w3.org/1999/xhtml">
  <div>
    <h1 style="font-family: sans-serif; width: 55%; float: left;text-align: left;">Trettiofem år är mer än halva mitt liv</h1>
    <p style="width: 38%; float: left;text-align: right">
      <em>
        <strong>
		Sigfrid Lundberg's Stuff,
	      2015-04-04</strong>
      </em>
    </p>
  </div>
  <div style="clear:both;"> </div>
  <div style="width:100%;">
    <div>


      <div style="margin: +1%; width:45%;float:right;">
	<a href="https://www.flickr.com/photos/sigfridlundberg/17050347292" title="L1012513 by Sigfrid  Lundberg, on Flickr"><img src="https://farm8.staticflickr.com/7638/17050347292_3184ccd2b2_z.jpg" width="100%" alt="L1012513"/></a>
      </div>

      <p>För trettiofem år sen reste vi till Grekland, Gertrud och jag. Vi var
      yngre då än vårt yngsta barn är idag. Trettiofem år är lång tid, mer än
      halva mitt liv.</p>

      <p>Förra veckan var vi där igen.</p>

      <p>Trettiofem år är nog längre än mitt återstående liv, och det är föga
      sannolikt att jag återser Grekland. Det är många andra vägar som vi vill
      gå, Gertrud och jag. Fast det är sant, man skall aldrig säga aldrig.</p>

      <p>Jag hade kamera med mig då också, och det finns en del negativ kvar
      från resan i en pärm. Tri-X PAN, 400 ASA.</p>

      <p>Det som gör resan speciell är att kameran hamnade i ryggsäcken efter
      att jag förlorat min fina Gossen exponeringsmätare uppe på Mount
      Lycabettos. Det tog mig månader att få tag på en ny bättre
      begagnad. Samtidigt började jag forskarstudier och det fanns inte så
      mycket tid över för systemkamera och manuell ljusmätning. Det blev
      slutet på mitt ambitiösa intresse för fotografi, så som jag odlat det
      under tio års tid, från tidiga tonår tills dess att Gertrud och jag
      besteg Lycabettos.</p>

      <br style="clear: both;"/>

      <div style="margin: +1%; width:45%;float:left;">
	<a href="https://www.flickr.com/photos/sigfridlundberg/16825692887" title="L1012494 by Sigfrid  Lundberg, on Flickr">
	  <img src="https://farm9.staticflickr.com/8716/16825692887_b5137f831d_z.jpg" width="100%" alt="L1012494"/></a>
      </div>

      <p>Även om jag hade haft ljusmätaren i behåll var min kamera av en typ
      som krävde självutlösare och stativ för att ta ett självporträtt.</p>

      <p>Förmodligen var det inte därför som vi aldrig tog någon selfie med
      Parthenon i bakgrunden. Man gjorde helt enkelt inte så då.</p>

      <p>Däremot skrev vi en resedagbok med en blå kulpenna av märket BIC. På
      vitt papper i en skrivbok med ljust blåa linjer och likaledes blå pärmar
      av kartong. Jag skrev två-tre dagar, Gertrud skrev tio-tolv.</p>

      <br style="clear: both;"/>

      <div style="margin: +1%; width:45%;float:right;">
	<a href="https://www.flickr.com/photos/sigfridlundberg/17025720456" title="L1012643_v1 by Sigfrid  Lundberg, on Flickr">
	  <img src="https://farm8.staticflickr.com/7682/17025720456_0e5f2f2396_z.jpg" width="100%" alt="L1012643_v1"/></a>
      </div>

      <p>Vi hade med oss ett limstift, och klistrade in biljetter och
      krognotor. Grekisk sallad och en halv flaska Demestica för oss båda. 100
      Drachmer. Några kronor bara. Vi drack Ouzo på balkongen och älskade i
      den subtropiska natten tills dess sömnen skiljde oss åt. På morgonen
      förenades vi igen; unga svettiga kroppar glider lätt mot varandra i
      augustihettan. Det skrev vi dock ingenting om i dagboken.</p>

      <p>Vi klättrade inte upp på Lycabettos igen förra veckan.</p>

      <br style="clear: both;"/>

      <div style="margin: +1%; width:33%;float:left;">
	<a href="https://www.flickr.com/photos/sigfridlundberg/16864271800" title="L1012551 by Sigfrid  Lundberg, on Flickr"><img src="https://farm8.staticflickr.com/7674/16864271800_5d8a6e04a6_z.jpg" width="100%" alt="L1012551"/></a>
      </div>

      <p>Minnet är allt vi har kvar från den tid som flytt. Det formar sig
      till både trauma och berättelser. Det man inte erinrar sig eller
      berättar om och om igen för andra riskerar man förlora. Framtiden
      handlar om drömmar, farhågor, fruktan och förhoppningar.</p>

      <p>Under min Mors sista två-tre år talade vi med varandra per telefon
      dagligen. Dagligen frågade hon mig om min bror, svärdöttrarna och
      barnbarnen. En dialog som upprepades och blev till en besvärjelse för
      att hålla kvar berättelsen om familjen, och henne själv.</p>

      <p>Det första man förlorar är berättelsens disposition, därefter blir
      berättelsen bara osammanhängande och utan röd tråd.</p>

      <p>Vår resedagbok innehåller händelser vi båda har glömt, det vi minns
      har vi förmodligen hållit vid liv genom att vi återkommit till dem i
      samtal. Som uppsättningen av Aiskylos' tragedi Orestien vi såg på
      Epidaurosteatern med Melina Mercouri i rollen som Klytaimnestra.</p>

      <br style="clear: both;"/>

      <div style="margin: +1%; width:33%;float:right;">
	<a href="https://www.flickr.com/photos/sigfridlundberg/16865585969" title="L1012554 by Sigfrid  Lundberg, on Flickr"><img src="https://farm8.staticflickr.com/7666/16865585969_fd0689f2a8_z.jpg" width="100%" alt="L1012554"/></a>
      </div>

      <p>Det går bussar från Aten till Kap Sunion. Det är osäkert hur ofta de
      går, somliga sa att de går en gång i timmen. För trettiofem år sedan tog
      vi den bussen från Egypt square. Förra veckan tog vi den efter halvannan
      timmes väntan Filellinon street.</p>

      <p>Andra har skrivit bättre om platsens och Poseidontemplets
      skönhet. Lord Byron</p>

      <blockquote>Place me on Sunium's marbled steep,<br/>
      Where nothing, save the waves and I,<br/>
      May hear our mutual murmurs sweep;<br/>
      There, swan-like, let me sing and die</blockquote>

      <p>... och Hjalmar Gullbergs <em>Vid Kap Sunion:</em></p>

      <blockquote>Detta är havet, ungdomskällan,<br/>
      Venus’ vagga och Sapfos grav.<br/>
      Spegelblankare såg du sällan<br/>
      Medelhavet, havens hav.</blockquote>

      <blockquote><h2>...</h2></blockquote>

      <blockquote>Ej mer jublas det här och klagas<br/>
      inför havsgudens altarbord.<br/>
      Nio pelare blott är hans sagas<br/>
      ännu bevarade minnesord.</blockquote>

      <blockquote>Måtte det verk du i människors vimmel<br/>
      skapar från morgon till aftonglöd,<br/>
      stå som en lyra mot tidens himmel,<br/>
      sedan du själv och din gud är död!</blockquote>

    </div>
    <br clear="all"/>
    <p style="text-align: left;"><em><strong>Categories:</strong></em> 
	  <a href="/subjects/souvenir/">Souvenir</a>,
	    <a href="/subjects/photography/">Photography</a><br/><em><strong>
		Permalink:
	      </strong></em><a rel="bookmark" href="/entries/2015/04/memories/">http://sigfrid-lundberg.se/entries/2015/04/memories/</a></p>
    <hr width="50%" align="center"/>
  </div>
  <div>
    <h1>Other, not yet obsolete stuff</h1>
    <table class="news">
      <tr>
        <td class="left">2015-03-22</td>
        <td class="left"><a href="/entries/2015/03/tiden/"><em>Varför blir det såhär?</em></a><br/>Hörde på nyheterna idag att USA nu är nästan självförsörjande på
  energi, och att det begåtts två nya mord i Biskopsgården.<br/><a href="/subjects/zeitgeist/">Zeitgeist</a>,
	<a href="/subjects/essays/">Essays</a></td>
      </tr>
      <tr>
        <td class="left">2015-03-17</td>
        <td class="left"><a href="/entries/2015/03/patrick/"><em>On the availability of stout</em></a><br/>On my way home today I realized that something essential was
  missing. The stout.<br/><a href="/subjects/photography/">Photography</a>,
	<a href="/subjects/fooddrink/">Food and drink</a></td>
      </tr>
      <tr>
        <td class="left">2015-03-05</td>
        <td class="left"><a href="/entries/2015/03/averylongday/"><em>At the end of the day there's another day dawning</em></a><br/>From the life of a trans-national commuter<br/><a href="/subjects/photography/">Photography</a>,
	<a href="/subjects/video/">Video</a></td>
      </tr>
      <tr>
        <td class="left">2015-02-09</td>
        <td class="left"><a href="/entries/2015/02/congestion/"><em>Too many buses, too many passengers</em></a><br/>Inspired by the envy percieved when seeing all buses
  go with high frequency, except those lines I'm using<br/><a href="/subjects/photography/">Photography</a></td>
      </tr>
      <tr>
        <td class="left">2015-02-05</td>
        <td class="left"><a href="/entries/2015/02/samebutdifferent/"><em>Same but different</em></a><br/>Two photos with similar composition but very different subject<br/><a href="/subjects/photography/">Photography</a></td>
      </tr>
      <tr>
        <td class="left">2015-01-14</td>
        <td class="left"><a href="/entries/2015/01/movabletype/"><em>Movable type and the typographer's last words</em></a><br/>Equipment from my fathers workshop.<br/><a href="/subjects/typography/">Typography</a>,
	<a href="/subjects/photography/">Photography</a></td>
      </tr>
    </table>
  </div>
</div>
