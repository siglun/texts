<div xmlns="http://www.w3.org/1999/xhtml">
  <div>
    <h1 style="font-family: sans-serif; width: 55%; float: left;text-align: left;">Blomgrens noter och mina</h1>
    <p style="width: 38%; float: left;text-align: right">
      <em>
        <strong>
		Sigfrid Lundberg's Stuff,
	      2010-03-14</strong>
      </em>
    </p>
  </div>
  <div style="clear:both;"> </div>
  <div style="width:100%;">
    <div>

      <p>Detta är slutrapporten för ett misslyckat projekt från 2003.</p>

      <p>Tankarna på projektet grundlades när jag (några år tidigare och
      av misstag) införlivade CDn <a href="http://www.hurv.com/svenska/frames/frame-holder.htm">Dance Minuets
      1731-1801</a> av Anders Rosén och Ulf Störling i mina samlingar.  I det
      lilla informativa häftet skriver Anders: <q>En polska låter aldrig
      vackrare än som avslutning till en menuett då kontrasten framhäver
      egenarten i båda danserna.</q> Detta slog an en sträng i mitt sinne.
      Jag skulle lära mig att spela menuett!  Varje menuett skulle skulle jag
      avsluta med en passande polska.  Eftersom jag kanske är mer
      tidig-musik-nörd än spelman borde detta passa mig bra.  Ty, som Anders
      Rosén skriver, <q>under en tid vid mitten av 1700-talet ingick
      t.o.m. danserna och melodierna en symbios, så att det ibland var svårt
      avgöra var den ena slutar och den andra tar vid</q>.</p>

      <div style="width:66%;float:left;margin-left:0.5em;margin-right:0.5em;">
	<a href="http://sigfrid-lundberg.se/entries/2010/03/danceminuette/blomgren_menuette.png" title="Menuett efter Johan Eric Blomgren">
	  <img src="http://sigfrid-lundberg.se/entries/2010/03/danceminuette/blomgren_menuette.png" alt="Menuett efter Johan Eric Blomgren" style="width:100%;"/>
	</a>
	<p><small>Menuett från Blomgrens arkiv vid Sveriges Visarkiv</small></p>
      </div>

      <p>Den största enskilda bidragsgivaren till låtarna i häftet var Johan
      Eric Blomgren, född 1757.  För att sätta in Blomgren i musikhistoriens
      kronologi kan det kanske vara intressant att notera att Johan Eric
      föddes bara sju år efter J.S. Bachs död, och därmed var han också ett år
      yngre än Wolfgang Amadeus Mozart. Förmodligen hade man på den skånska
      landsbygden knappt hunnit märka att barocken var på väg att ge vika för
      klassicismen.  Blomgren, som är välkänd för de som intresserar sig för
      gammal skånsk musik, var verksam som organist och fiolspelman i
      Hässlunda. I samlingarna efter Blomgren finns en avskrift av Wolfgangs
      pappas lärobok i violinspel.</p>

      <p>Jag började alltså sommaren med en CD, ett nothäfte jag likaledes
      förvärvat från skivbolaget Hurv och Skånedelen av svenska låtar.  Den
      sistnämnda eftersom Roséns och Störlings CD och nothäfte bara innehöll
      menuetter, polskorna fick jag plocka från annat håll.  Men juli månad
      gick all världens väg utan att jag lärde mig en enda av Blogrens
      menuetter.  Det tog emot, och jag ville gärna para ihop stycken innan
      jag tog itu med själva instuderingen.</p>

      <p>Under semestern gjorde familjen och jag själv en tur till Stockholm,
      och jag beslöt mig för att sätta mig en dag på Svenskt Visarkiv för att
      se om Blomgren själv kunde ge mig en ledtråd.  Tanken var att man kanske
      kunde hitta kommentarer eller någon sorts struktur i nothäftena som
      belyste frågan om hur Johan Eric Blomgren valde att spela sina
      låtar.</p>

      <h3>Hur organiserar en spelman sina noter?</h3>

      <p>Min egen notsamling är i en förfärlig röra.  Det jag spelar mest är
      svensk folkmusik, men även en del danser från renässansen och
      barocken.</p>

      <p>I mina hyllor har några jag några pärmar och mappar med
      fotostatkopior med noter, vilka kommer från olika tider i mitt liv.  En
      mapp från sjuttiotalet med progg.  En tjock pärm från åttiotalet finns
      massor av visor och slagdängor efter titel; i den är <em>all</em>
      folkmusik samlad under <strong>F</strong>.</p>

      <p>Mot slutet av åttiotalet kom våra barn...  och då kom det inte fler
      kopior.  På hyllan står det i stället några böcker med barnvisor.</p>

      <p>Noterna jag samlat under de senaste femton åren ligger lösa i högar
      och mappar. De är ordnade i enlighet med ett intrikat system som
      uppkommer efter efter hur ofta jag spelar dem. Jag plockar ut den sökta
      låten ur högarna -- om jag nu hittar den -- och lägger tillbaka den
      överst.</p>

      <p>Jag har frågat runt bland vänner:</p>

      <p><q>Jag spelar inte så mycket efter noter</q>, sa en duktig spelman
      jag känner.</p>

      <p>Efter viss övertalning medgav han, motvilligt, att han faktiskt hade
      en notsamling.  Han hade en del dalalåtar från en kurs han gått i
      Malung. De låg för sig.  De skånska låtar för sig.  Inom varje
      ursprungskategori låg de sorterade efter dans.</p>

      <p>Åter till Blomgren.  Hur organiserade Johan Eric sin samling?
      Visarkivet har en mapp med häften efter honom och hans söner och andra
      släktingar. De äldsta är efter honom själv, men i några ser man byten av
      handstil.  Den äldsta är ett relativt tunt häfte med beteckningen Ma13a.
      Omslaget förkunnar:</p>

      <h3 style="text-align:center;"><em>Note-Bok Till Violin<br/>
      J.E. Blomgren Näslunda 1781</em></h3>

      <p>med en vacker, jämn och sirlig piktur.  Han hade inte någon kartong,
      utan lade samman flera lite tjockare ark papper som han sydde ihop runt
      kanterna med ett ganska kraftigt snöre.  Häftet innehåller nio låtar,
      varav sju menuetter.  I början och slutet hade han skrivit ner
      polonesser.  Det här häftet sticker ut genom ett större format än de
      övriga.  Låtarna är bara skrivna på en sida.  Pappret är tunt och hade
      han skrivit på båda sidorna hade bläcket trängt genom, och låtarna
      blivit svårlästa.</p>

      <p>Johan Eric linjerade förmodligen sina notblad själv.  Hur han gjorde
      kan jag bara gissa.  Alla notlinjer är perfekt parallella, och om han
      darrade med handen märks det på alla fem notstrecken.  Han måste haft
      ett pennskaft för fem spetsar och dragit alla linjerna på en gång.  En
      penna som inte är så olik en gaffel, alltså.</p>

      <p>Notarken är vikta på mitten och fastsydda i ryggen på den handgjorda
      pärmen. Han måste alltså ha linjerat halva arket på framsidan, och på
      vänt på det och linjerat andra halvan på andra sidan.  I det färdiga
      häftet skev han bara på högersidorna.  Allting tyder på att det var ett
      häfte som han ville visa upp med glädje, inte någon anteckningsbok han
      spontant skrev i när han lärt sig något nytt.</p>

      <p>Johan Eric hade sådan nothäften också.  Ett av dem liknade mina
      pärmar och mappar från sjuttio- och åttiotalen.  Det innehöll allmänt
      och blandat: <em>God save the King</em> och åtskilliga andra stycken
      stycken okända för mig. Låtarnas namn är på engelska, tyska och franska.
      Kanske är det slagdängor från 1700-talets sista årtionden.  En låt med
      titeln <q>Tune requiring double tounge</q> antyder att han kopierat ur
      en lärobok för träblåsare.</p>

      <p>Jag har en massa fotokopier av låtar jag aldrig lärde mig. Det kostar
      så lite att kopiera, men det tar betydligt mera tid att skriva. Bläck
      och papper kostar, och man måste linjera arken själv. Jag tror inte
      Johan Eric skrev av låtar som han inte trodde att han ville spela. Å
      tror jag att han hade mer tålamod än jag.</p>

    </div>
    <br clear="all"/>
    <p style="text-align: left;"><em><strong>Categories:</strong></em> 
	  <a href="/subjects/musiclanglit/">Music, language &amp; literature</a><br/><em><strong>
		Permalink:
	      </strong></em><a rel="bookmark" href="/entries/2010/03/danceminuette/">http://sigfrid-lundberg.se/entries/2010/03/danceminuette/</a></p>
    <hr width="50%" align="center"/>
  </div>
  <div>
    <h1>Other, not yet obsolete stuff</h1>
    <table class="news">
      <tr>
        <td class="left">2010</td>
        <td class="left"><a href="/entries/2010/03/modactions/"><em>Idempotency and HTTP methods</em></a><br/>Idempotency is actually the feature of HTTP that makes Worldwide
  Web<br/><a href="/subjects/internet/">Internet</a></td>
      </tr>
      <tr>
        <td class="left">2010</td>
        <td class="left"><a href="/entries/2010/03/chemistry/"><em>Drugs and OpenAccess</em></a><br/>In a recent article Theresa Velden &amp; Carl Lagoze (Communicating
  chemistry, Nature Chemistry 1, 673-678 (2009)) discusses how tradition and
  attitudes concerning IPR affect data sharing and how that in turn affects
  scientists propensities to use web 2.0 tools and web of data
  technologies.<br/><a href="/subjects/escience/">eScience</a></td>
      </tr>
      <tr>
        <td class="left">2010</td>
        <td class="left"><a href="/entries/2010/03/thinking/"><em>Thinking when the spring is approaching</em></a><br/>Winter is just the worst part of the year. Where approaching the
  end of it.<br/><a href="/subjects/essays/">Essays</a>,
	<a href="/subjects/images/">Images</a></td>
      </tr>
      <tr>
        <td class="left">2010</td>
        <td class="left"><a href="/entries/2010/03/solarenergy/"><em>Solar energy</em></a><br/>White reflects radiation from the sun to a larger degree than do
  other colours<br/><a href="/subjects/images/">Images</a></td>
      </tr>
      <tr>
        <td class="left">2010</td>
        <td class="left"><a href="/entries/2010/03/bash/"><em>Bourne Again Shell</em></a><br/>The Bourne Again Shell is a prominent part of my life. Dark moments
  I've felt that I'm obsoleted by modern technologies, but all of a sudden I
  realised that I'm as modern as smarphone users<br/><a href="/subjects/images/">Images</a></td>
      </tr>
      <tr>
        <td class="left">2010</td>
        <td class="left"><a href="/entries/2010/03/aformwithajoin/"><em>A form with a join</em></a><br/>A form is a document, or part of one, that can be used for the
  entry of data. A join is a construct in query languages such SQL. A join
  allows you to lookup data in one part of a database based on a query in an
  other part. Joins are very general, and may appear in other contexts. Such
  as the XML forms language.<br/><a href="/subjects/xmlprocessing/">XML processing</a>,
	<a href="/subjects/metadataprocessing/">Metadata processing</a></td>
      </tr>
    </table>
  </div>
</div>
