<html xmlns="http://www.w3.org/1999/xhtml">
 <head>
   <title>Konkurrerar Google framgångsrikt med biblioteken?</title>
   <meta http-equiv="Content-Type" content="text/html;charset=UTF-8"/>
   <link rel="stylesheet"
	 href="/css-style/html_print.css"/>
 </head>
 <body>
   <h1 class="title">Konkurrerar Google framgångsrikt med biblioteken?</h1>

   <p class="author">
     Sigfrid Lundberg,<br/>
     Det Kongelige Bibliotek,<br />
     København
   </p>

   <h2>Konkurrensen är ett faktum</h2>

   <p>Det kan tyckas vara paradoxalt att en digital tjänst som består
   av 100,000 billiga PC-maskiner som kör operativsystemet Linux
   konkurrerar framgångsrikt med bibliotek som:</p>

   <ul>
     <li>tillhandahåller de allra senaste och bästa elektroniska
     tidsskrifterna i världen</li>
     <li>och som samtidigt erbjuder
     <ul>
       <li>de viktigaste delarna av modern bokutgivning</li>
       <li>och håller i arkiv äldre utgivning från mer än två tusen år</li>
     </ul>
     </li>
   </ul>

   <p>Att det är så framgår med allt tydlighet av en
   användarundersökning koordinerad av <a
   href="http://www.oclc.org/">OCLC</a>, <a
   href="http://www.oclc.org/reports/2005perceptions.htm"><em>Perceptions
   of Libraries and Information Resources: A Report to the OCLC
   Membership</em></a>. Studien är omfattande:</p>

   <blockquote>In June of 2005, we collected over 3,300 responses
   from information consumers in Australia, Canada, India, Singapore,
   the United Kingdom and the United States.</blockquote>

   <p>Två av de mest illustrativa punkterna i <a
   href="http://www.oclc.org/reports/pdfs/percept_concl.pdf">sammanfattningen</a>
   är:</p>

   <ul>
     <li>Respondents use search engines to begin an information
     search (84 percent). One percent begin an information search on
     a libraryWeb site.</li>

     <li>Quality and quantity of information are top determinants of
     a satisfactory information search. Search engines are rated
     higher than librarians.</li>
   </ul>

   <p>Stora delar av den bildade allmänheten ser inte biblioteket som
   en informationskälla. Biblioteket är en plats där man förvarar
   böcker. Informationssökare ser inte böcker informationskällor,
   möjligen som verktyg för lärande och som en källa till upplevelser
   och förströelse.</p>

   <h2>Sökmaskinerna konkurrerar med alla</h2>

   <p>Genom att en stor del av alla accesser till en websajt kommer
   genom sökmaskiner, stannar användarna kortare tid där, vilket i
   sin tur leder till förlorade inkomster för innehållsproducenter på
   nätet.  Sökmaskinerna ses av somliga, t ex Jacob Nielsen, som "<a
   href="http://www.useit.com/alertbox/search_engines.html">snyltare</a>"
   på nätet.</p>

   <p>Människor som läser (eller förbrukar medier i allmänhet) har en
   valsituation: Skall jag köpa, låna eller nöja mig med fri
   alternativ information på internet. Det senare är
   snabbast. Nätbokhandeln kan vara snabbare än att gå på biblioteket
   (om man är beredd att betala för det); i vilket fall behöver man
   inte planera in ett biblioteksbesök i sitt redan alltför uppbokade
   liv.</p>

   <p>Människor avsätter redan en begränsad del av sitt liv till
   mediekonsumtion. Den tid man konsumerar DVD kan man inte lyssna på
   CD. När man surfar på nätet kan man inte se på video på DVD eller
   lyssna på CD. När man spelar Nintendo kan man inte surfa. Och när
   man något av allt det här kan man inte läsa böcker.</p>

   <p>Google är mediekonsumenternas naturliga ingång till alla
   medier.</p>

   <h2>DRM, Publishers and Google</h2>

   <p>Google samarbetar gärna och villigt med alla som har innehåll
   av intresse för köpstarka målgrupper, det vill säga målgrupper som
   klickar på Googles annonser. Målgrupperna kan gärna vara perifera;
   den globala täckningen gör att en liten andel av
   världspopulationen där varje individ bara sällan gör något inköp
   ändå ger en ansenlig total volym.</p>

   <p>Det globala vetenskapssamfundet är relativt litet, men
   köpstarkt. Alltså är <a href="http://scholar.google.com/">Google
   Scholar</a> en ur Googles synpunkt en potentiellt god affär.</p>

   <p>Google Scholar vänder sig direkt till slutanvändarna, men ser
   sig att stå till tjänst för både biblioteken och förlagen. I sitt
   "about-dokument" vänder de sig till båda. Till bibliotekarien
   säger man:</p>

   <blockquote><em>Google Scholar can help patrons utilize the resources
   your library provides. We provide two solutions to help library
   visitors locate scholarly literature within your electronic and
   print resources.</em></blockquote>

   <p>och till förläggaren säger man:</p>

   <blockquote><em>Google Scholar can boost the worldwide visibility of
   your content. We work with scholarly publishers to index works
   from all research disciplines and make them searchable on Google
   Scholar.</em></blockquote>

   <p>Google står med en fot i varje läger. Det finns direkt stöd för
   bibliotek att registrera SFX-style länkservrar i Google, men det
   finns också möjlighet för användarna att gå direkt till förlagen
   utan att passera vår SFX-installation.</p>

   <p>Det ligger i förlagens intresse att göra upp affärerna direkt
   med användarna. Googles tjänster gör det enklare för dem att göra
   så. Ännu enklare blir det med övergång till Open Access och nya
   teknologier som micropayments, Shiboleth (system som förenklar
   autenticering utan användning av proxies) etc och så går många av
   de trender som går under samlingsnamnet Web 2.0.</p>

   <h2>Vad kan vi och vad kan Google erbjuda våra användare?</h2>

   <h3>Vad har vi</h3>

   <p>I katalogerna (såväl våra OPACs som våra databaser över
   elektroniska resurser) som erbjuder vi bibliografisk sökning i
   våra olika enheters bestånd.</p>

   <p>När det gäller tidsskrifter kan användarna söka upp
   tidskrifter, publishers och databaser.</p>

   <p>Användaren måste alltså ofta gå en väldigt lång väg från
   biblioteksportalen till artikel. I gengäld kan han eller hon
   filtrera med avseende på olika materialtyper och bläddra med
   avseende på ämne.</p>

   <p>Man här hitta fram till mycket omfattande databaser som täcker
   hela vetenskapsgrenar: T ex <a
   href="http://www.pubmed.gov/">PubMed</a>, Elseviervärldens <a
   href="http://www.scopus.com/">Scopus</a>, <a
   href="http://www.ingentaconnect.com/">Ingenta Connect</a> samt
   tjänster som Thomson &amp; ISI's <a
   href="http://scientific.thomson.com/products/wos/">Web of
   Science</a> och <a href="http://isiknowledge.com/">Web of
   Knowledge</a>.</p>

   <h3>Vad har Google</h3>

   <p>Google har indexerat en stor andel av de senaste decenniernas
   vetenskapliga produktion ner på artikelnivå. Vid indexeringen görs
   en grundlig automatiserad analys av referenslistor, en analys som
   på känt Googlemanér ligger till grund för
   relevansrangordningen. Artiklarnas referenslistorna gör det lätt
   identifiera arbeten i samma ämne som ett redan känt arbete. Det
   går inte att hitta tidskrifternas webbsajter här. En sökning på
   "<kbd>The Lancet</kbd>" ger artiklar publicerade i tidskriften. Å
   hittar man dit med websökning på de två orden och en klick på <em>I'm
   lucky</em>.</p>

   <p>Genom länkar till våra länkservrar kan man ofta hitta fram till
   "våra" fulltexter, men det går ofta lättare och snabbare att hitta
   fram till en fulltext genom att följa Googles länkar. För
   åtskilliga referenser är det dock bara genom KBs länkserver man
   hittar fram till en digital fulltext.</p>

   <p>Google tillåter användare att gå från en träff till en
   Webbsökning, vilket gör att man ofta kan hitta fram till en
   författares hemsida (där referensen finns i ett CV). På samma sätt
   kan ofta man gå från en webbsökning till Google Scholar; Google
   har helt enkelt noterat att man kan ofta få mer fokuserad
   information i det material som Scholar indexerar än i Worldwide
   web i allmänhet.</p>

   <p>Google Scholar har en god täckning när det gäller Open Access
   Journals, preprint archives och även artiklar som ligger på
   enskilda hemsidor. Open Access-materialet fungerar bättre än i
   tjänster som <a href="http://www.doaj.org/">DOAJ</a> och <a
   href="http://oaister.umdl.umich.edu/">OAIster</a>, tack vare
   fulltextindexering och Google ranking.</p>

   <p><a href="http://books.google.com/">Google Books</a> ger utmärkt
   fulltextsökning i mängder med digitaliserad litteratur. En sökning
   på "<kbd>lark nightingale balcony</kbd>" i</p>

   <ul>
     <li><a href="http://books.google.com/books?ie=UTF-8&amp;hl=en&amp;q=lark+nightingale+balcony">Google Books</a></li>
     <li><a href="http://scholar.google.com/scholar?hl=sv&amp;q=lark+nightingale+balcony&amp;spell=1">Google Scholar</a></li>
     <li><a href="http://www.google.dk/search?hl=da&amp;q=lark+nightingale+balcony&amp;btnG=Google-s%C3%B8gning&amp;meta=">"Vanliga" Google</a></li>
   </ul>

   <p>Böcker, med länkar till både bibliotek och bokhandel, och
   möjlighet att direkt läsa om Romeos och Julias kurtis på
   balkongen.  Där finns litteratur om fåglar och deras roll i
   litteraturen. Scholar ger artiklar som analyserar balkongscenen,
   och vanliga Google ger fulltexter med Shakespeare hög rang.</p>

   <h2>Parasitism eller mutualism eller ...</h2>

   <p>På ett plan parasiterar Google på oss, i exakt den mening som
   Jacob Nielsen. Våra sök- och navigationssystem utnyttjas inte på
   det sätt vi trodde när vi byggde upp dem. Det innebär bland annat
   att vi måste uppfatta Google som en del av användargränssnittet
   för våra tjänster.</p>

   <p>Under en överskådlig tid kommer inte våra användare att kunna
   komma åt alla licensierade resurser utan vår medverkan. Så länge
   detta är fallet lever vi i mutualistiskt förhållande till
   Google. I detta förhållande är vår länkserver är en central resurs
   för både våra användare och för vår synlighet i scholar.</p>

 </body>
</html>
