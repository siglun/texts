<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head><title>Zornmedaljens baksida</title><link rel="stylesheet" href="/css-style/html_print.css" /><meta http-equiv="Content-Type" content="text/html; charset=UTF-8" /></head><body><div class="box"><h1 class="title"><em>Zornmedaljens baksida</em></h1><p class="author">
      Sigfrid
      Lundberg
    <br /><br /></p><div class="level1"><h2>Table of contents</h2><ul><li><a href="#">Zornmedaljens baksida</a><ul><li><a href="#">Riksspelmannen</a></li><li><a href="#">Vad som bör göras</a></li><li><a href="#">Andra medaljer</a></li></ul></li></ul></div><div class="level1">
    <h1 class="level1">Zornmedaljens baksida</h1>
    <div class="abstract"><blockquote>En diskussion av Zornmärket och
      riksspelmannainstitutionen</blockquote></div>
    <div class="level2">
      <h2 class="level2">Riksspelmannen</h2>
      <p>Betydelsen av och Zornmedaljerna för den svenska
      spelmansrörelsen utvecklingen kan knappast överskattas.
      Folkmusiken lever frodas och det synes mig som om spelglädjen är
      i ökande i alla generationer.  Zornmärkesnämnden har spelat en
      aktiv roll i detta, genom att stimulera att en tradition som en
      gång var nära att dö ut åter kunde etableras i Sverige.</p>

      <p>Tyvärr är den, förefaller det mig, bättre på att utföra
      sitt uppdrag än att klargöra och rättfärdiga det, åtminstone så
      som den beskriver det i tidskriften Folkdansaren (se även
      http://www.folkdansaren.nu/tidn/034/034-zorn.htm). Artikeln är
      rent av dålig, och det är synd. Jag tänker inte göra någon poäng
      av det här, dock, eftersom jag tror att få är missnöjda med vad
      Zornmärkesnämnden gör. För att ta ett lite grovt exempel så har
      ännu inte inträffa att jag gjort reflektionen: "Hur kunde
      Zornmärkesnämnden göra detta pucko till riksspelman" när jag
      avnjutit en koncerterande sådan.</p>

      <p>Zornmärkesnämnden definierar vad en riksspelman är och vad
      en sådan spelar och på vilka instrument det skall göras. Titeln
      riksspelman är en välkänd kvalitetsstämpel bland vår
      publik. Indirekt har Zornmärkesnämnden därmed ett slags
      tolkningsföreträde för vad som är god folkmusik. Den tolkningen
      är för snäv, och definierar bort goda och välförtjänta
      folkmusiker. Jag skulle vilja gå så långt att påstå att den är
      skadlig, inte för folkmusiken men väl för Zornmärkesnämnden
      själv och i förlängningen för titeln rikspelman. I synnerhet
      tror jag inte att Zornmärkesnämndens definition av tradition
      gynnar spelmansförbundets verksamhet och utveckling.</p>
    </div>
    <div class="level2">

      <h2 class="level2">Vad som bör göras</h2>

      <p>När detta är sagt detta vill jag åter poängtera att mitt
      missnöje, gäller vad Zornmärkesnämnden inte alls gör eller vad
      som kunde göra bättre. Om man vill formulera en trovärdig och
      konstruktiv kritik måste man sålunda specificera vad som inte
      görs och varför det borde göras, och slutligen kanske vem som
      borde göra detta.</p>

      <p>Det är nämligen inte självklart att det är
      Zornmärkesnämnden som bör göra det som nu inte görs. Det finns
      goda skäl att låta Zornmärkesutdelningen fortsätta enligt de
      rådande principerna. Det är helt enkelt viktigt att spelmän
      förkovrar sig i det som var de sista levande bevarade resterna
      av en lång tradition, så som den såg ut ungefär vid 1930-talets
      början. Kanske är det bra att det finns en särskild belöning för
      just detta.</p>

      <p>Däremot kan man argumentera att många av de konstnärliga
      aktiviteter dagens spelmän hänger sig åt inte täcks av
      Zornmärkesnämndens mandat; aktiviteter som är viktiga och vars
      odling bör uppmuntras genom någon form av nya
      utmärkelser.</p>

      <p>I likhet med Zornmärket skulle dessa utmärkelser
      förknippas med märken i valörerna guld, silver och brons och det
      vore bra om titeln riksspelman även för dessa kunde knytas till
      de två högsta. Det nya märket borde, liksom Zorns, vara vackert
      och skapas en erkänd konstnär vars hjärta brinner för vår
      musik. En ny verksamhet bör samordnas med Zornmärkesnämndens,
      eller kunde möjligen dess mandat även skulle kunna breddas till
      att omfatta även de nya områdena.</p>

    </div>
    <div class="level2">
    
      <h2 class="level2">Andra medaljer</h2>

      <p>Det är tre vida fält jag tror skulle passa. Av dessa
      liknar två det som i dag belönas med Zornmärken i brons och
      silver, såtillvida att de lämpar sig för uppspelning i någon
      form. Syftet skulle, i mitt sinne, att</p>

      <ul>
	<li>
	  belöna pietetsfull konstnärlig fortsättning av
	  traditionen
	</li>
	<li>
	  belöna sökandet efter folkmusikens rötter
	</li>
      </ul>

      <p>Detta skulle att uppmuntra tolkning av traditionen på nya
      sätt och därmed göra den levande och ge bättre förutsättningar
      för att den förs vidare. Uppspel ska kunna ske med ett
      instrument valt med pietet, inte från en fixerad lista. Ett
      område som bör ges särskild uppmärskamhet är att uppmuntra
      instrumentalister som ger sig på tidigare traditioner med
      tidstrogna instrument. Även komposition av ny folkmusik och
      utveckling av nya samspelsformer skall kunna belönas.</p>

      <p>Guldmärket bör tillfalla spelmän som utmärkt genom
      mångårig konstnärlig verksamhet inom dessa områden. Möjligen
      skulle betydande forsknings- och utvecklingsarbete kunna ge
      denna valör. Slutligen finns det ett område som är så viktigt
      att det skulle kunna ges ett alldeles eget märke, nämligen för
      att</p>

      <ul>
	<li>
	  belöna långvarig och trägen pedagogisk
	  verksamhet.
	</li>
      </ul>

      <p>Inget kan vara viktigare för oss än att föra traditionerna
      vidare till unga spelmän. Det är ett krävande arbete som tar tid
      från utövarens egen konstnärliga utveckling.</p>
    </div>
  </div></div></body></html>
