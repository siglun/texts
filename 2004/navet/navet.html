<?xml version="1.0" encoding="UTF-8" ?>
<html xmlns="http://www.w3.org/1999/xhtml">
  <head>
    <title>
      KB-utredningen
    </title>
    <link rel="stylesheet" href="/css-style/html_print.css" />
    <meta http-equiv="Content-Type" content="text/html;charset=UTF-8"/>
  </head>
  <body>

    <h1 class="title">Vilken arkitektur ger ett nav i ett nätverk?<br />
    Om KB-utredningen</h1>

    <p class="author">
      Sigfrid Lundberg,<br />
      Biblioteksdirektionen,<br />
      Lunds universitet
    </p>

    <p>
      Kungliga Biblioteket har länge haft stora ambitioner; som
      riksbibliotekarien Lars Tynell skrev i nekrologen över sin föregångare:
    </p>

    <blockquote>
      "... bibliotekspolitikern [Uno] Willers hade säkert från början ett
      konsekvent långsiktigt mål - att göra KB till det nav runt vilket det
      svenska forskningsbibliotekshjulet rörde sig." [1]
    </blockquote>

    <p>KB har haft svårt att förverkliga denna dröm. KB-utredningen[2]
    konstaterar att KB är ett humanistiskt och samhällsvetenskapligt
    forskningsbibliotek med nationellt ansvar inom bevarandet av svenskt
    kulturarv. "Man måste ändå påstå att KB är relativt okänt", konstaterar
    KB-utredningen, och fortsätter: "För många är KB bara ett stort gult hus i
    Humlegården" [3]. På nästa sida konstaterar man: "KB:s ambitioner att
    delta i den allmänna biblioteksdebatten är goda, men där har inte
    genomslagskraften varit så stor." [4]</p>

    <p>Vid sidan av detta är KB hem för två viktiga centrala enheter inom
    svenskt forskningsbiblioteksväsen, Bibsam och Libris. Det är även den enda
    svenska statliga myndigheten inom forskningsbiblioteksområdet med status
    av centralt ämbetsverk, och med en chef på generaldirektörsnivå.  Det
    innebär att knappast någon annan kan bege sig till
    Utbildningsdepartementet och beställa en utredning om sig själv.  I det
    vakuum som råder i Sverige när det gäller bibliotekspolitik och nationella
    policies när det gäller informationsförsörjningen kom utredningen att
    handla om KB snarare än den större bilden: Svenskt
    forskningsbiblioteksväsen.</p>

    <p>Läsningen ger känslan av att Gunnel Stenqvist tagit med sina
    spökskribenter från KB, (för initierade läsare är det lätt att
    identifierbara vilka pennor det rör sig om) till en godisbutik och och
    låtit dem få ta med allt vad de ville i utredningen. Att utredningen blev
    en utredning om KB, snarare än de svenska forskningsbiblioteken är säkert
    bra för KB, det är osäkert om det är bra för Sverige.</p>

    <p>Utredningen identifierar många problem, för många för att sammanfatta i
    en kort "recension". De lösningar som utredningen identifierar har alla
    det gemensamt att KB skall ges mer resurser eller mera makt (eller
    bådadera). "Surbukad avundsjuka från periferin", kan någon genmäla.</p>

    <p>Det finns en grundläggande fråga som utredningen inte ställer, nämligen
    den om det är lämpligt att ett bibliotek kan vara navet i ett nätverk av
    andra bibliotek, vars finansiering kommer från helt andra finansiärer,
    brukare, och målsättningar -- eller affärsideer om man så vill -- än de
    som dominerar i navet. För övrigt kan inte ett nätverk ha något nav.</p>

    <p>KB-utredningen konstaterar att "KB bedriver inte, som andra 'lärda
    verk', någon egen forskning" [4]. Universitetsbibliotekens närhet till
    forskning och högre utbildning är en styrka -- underlättar rekrytering på
    många håll -- men det innebär att en större biblioteksorganisation kan
    behöva jämka samman sin budget från sju fakulteter och tillfredsställa
    forskare och studenter från lika många. Förmodligen vore det lämpligare
    att flytta alla koordinerande funktioner från det stora gula huset till
    något annat ämbetsverk; det bästa vore nog ett separat ämbetsverk med
    ansvar för alla offentliga bibliotek. Denna nya myndighet skulle hänge sig
    åt tillsyn, koordination och myndighetsutövning i allmänhet. Detta bör
    inte blandas samman den med det vardagliga operationella arbetet i ett
    bibliotek.</p>

    <h2>Noter</h2>

    <blockquote>
      [1] Lars Tynell, 1980. Nekrologium över Uno Willers. Biblioteksbladet
      65:2 s.25 Citerat ur Lena Olsson, 1995. Det datoriserade biblioteket:
      Maskindrömmar på 70-talet. (akad. avh. Linköpings universitet).
    </blockquote>

    <blockquote>
      [2] KB-utredningen, 2003. KB - ett nav i kunskapssamhället. Stockholm
      2003 (SOU 2003:129)
    </blockquote>

    <blockquote>[3] KB-utredningen, op. cit. s. 79.</blockquote>

    <blockquote>[4] KB-utredningen, op. cit. s. 399.</blockquote>

  </body>
</html>

