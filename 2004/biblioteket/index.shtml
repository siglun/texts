<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head><title>Vad händer med biblioteket när dess samlingar finns överallt och
      ingen särskild stans?</title><link rel="stylesheet" href="/css-style/html_print.css" /><meta http-equiv="Content-Type" content="text/html; charset=UTF-8" /></head><body><div class="box"><h1 class="title"><em>Vad händer med biblioteket när dess samlingar finns överallt och
      ingen särskild stans?</em></h1><p class="author">
      Sigfrid
      Lundberg
      
	Biblioteksdirektionen,
	Lunds universitet
      
    <br /><br /><strong>Revision:</strong>$Revision$,
      <strong>Date:</strong>$Date$,
      <strong>Editor:</strong>$Author$</p><div class="abstract"><blockquote>Biblioteken existerar för att det finns användare som är beredda att
      betala för deras tjänster. Visserligen betalar man i regel via
      skattesedeln och inte med sitt betalkortet, men principen är
      densamma.</blockquote><blockquote>Under vilka förutsättningar är användarna, eller deras valda
      representanter, redo att betala för bibliotekens tjänster? Går det att
      finansiera lokalt bibliotek när biblioteksresurserna finns överallt och
      ingen särskild stans?</blockquote><blockquote>Vilken kommun eller vilket universitet kan finansiera ett bibliotek
      som bara har en katalog, men inga samlingar? Och när allt kommer omkring,
      vem vill ha samlingar och varför? De är ju dyra och tar plats.</blockquote></div><div class="level1"><h2>Table of contents</h2><ul><li><a href="#">Varför bibliotek?</a></li><li><a href="#">En trebent pall</a></li><li><a href="#">Målgrupper och ägare</a></li><li><a href="#">Samlingen blir till distribuerade resurser</a></li><li><a href="#">Marginalkostnader, produkter och tjänster</a></li><li><a href="#">Fria nyttigheter, som luften och vattnet</a></li><li><a href="#">Att minnas det vetbara och civilisationens demens</a></li><li><a href="#">Cirkeln sluter sig...</a></li><li><a href="#footnoteshere">
	    Footnotes
	  </a></li></ul></div><div class="level1">

    <h1 class="level1">Varför bibliotek?</h1>

    <p>Varför finns bibliotek? Även om bibliotekens funktioner är klara för
      var och en av oss råder det sannolikt inte konsensus om vad ett bibliotek
      skall göra för sina uppdragsgivare. Att jag själv började fundera över
      detta beror på att jag började intressera mig för frågan varför olika
      samfund är beredda att finansiera biblioteksverksamhet.</p>

    <p>För det ändamålet kan det vara klargörande att filosofera över bibliotekets
      affärsidé: Jag har alltså två
      frågor:</p>

    <ul>
      <li>
	Vad säljer ett bibliotek? 
      </li>
      <li>
	Vem är beredd att betala för vad det säljer?
      </li>
    </ul>

    <p>Jag har ett preliminärt svar på de frågorna. Svaret vill jag
      formulera som följande hypotes:</p>

    <p>Alla biblioteket ägs av
      samfund av informationskonsumenter. Samfundets medlemmar är redo att
      betala för Bibliotekets tjänster om informationen de efterfrågar finns i
      resurser som biblioteket förvärvar om dessa </p>

    <ul>
      <li>
	har begränsad upplaga,
      </li>
      <li>
	är relativt kostsamma
      </li>
    </ul>

    <p>och</p>

    <ul>
      <li>
	är utrymmeskrävande och svåra att hitta.
      </li>
    </ul>

    <p>Det vill säga, upplagorna är betydligt lägre än den potentiella
      läsekretsen, samfundens medlemmars har större informationsbehov än vad
      var och en har vilja eller möjlighet att betala själva, och om den
      enskilde själv skulle lagra all den information han eller hon skulle
      vilja ha till hands så skulle det snart till bredden fylla tillgängliga
      bokhyllor eller hårddiskar. Förmodligen skulle relevant information vara
      hopplös att hitta.</p>

  </div><div class="level1">

    <h1 class="level1">En trebent pall</h1>

    <p>Enligt min hypotes är varje biblioteksorganisation lik en trebent
      pall. Dess traditionella affärsidé faller om biblioteket tappar ett
      ben. De tre benen är bibliotekets verksamheter eller produkter. Med andra
      ord tjänster biblioteket säljer:</p>

    <ul>
      <li>
	Samla och bevara
      </li>
      <li>
	Strukturera
      </li>
      <li>
	Tillgängliggöra
      </li>
    </ul>

    <p>I begynnelsen var alltså samlingen; det som samlades och
      bevarades. Det torde vara uppenbart att ett samordnat förvärv och
      förvaring var ekonomiskt försvarbart för de tidigaste bibliotekens
      användare, vars informationskonsumtion också effektiviserades av
      bibliotekariernas strävan efter ett strukturerat tillgängliggörande av
      samlingarna.</p> 

    <p>Biblioteket som vi känner har en avsevärd ålder, och dess funktioner
      har genomgått en samevolution med mediaproduktionens utveckling. Att
      skriva och att läsa tar tid. Vanan att hänge sig åt båda lasterna uppkom
      i miljöer med människor som helt eller delvis var befriade från
      kroppsarbete.</p>

    <p>De första biblioteketen var också de platser där böcker producerades;
      så var det sannolikt i Alexandria, och så var det i klostrets skriptorium
      som oftast var inrymt i anslutning till de böcker som kopierades
      där. Redan under högmedeltiden fanns emellertid förutsättningar för en
      sekulär bokproduktion i anslutning till universiteten som uppkom på
      1200-talet. Produktion i större skala skulle dröja till efter Gutenberg,
      och tidskriften uppfanns inte förrän under 1600-talet.</p>

    <p>En första kris i informationsförsörjningens område kom i början av
      1800-talet. Mediaproduktionen var nu så stor att det blev problematiskt
      att organisera samlingarna på större bibliotek. Det var då
      klassifikationssystemen gjorde entré. Vid denna tid hade
      periodikaproduktionens volym vuxit till den grad att bibliotekarierna 
      inte hann med att katalogisera de enskilda artiklarna  i det lokala
      tidskriftsbeståndet. Som en följd härav uppkom de första
      referattidskrifterna. Alltså, ett andra exempel på att en industrigren
      knoppades av från bibliotekens verksamhet (det första exemplet var
      medieproduktionen).</p>

    <p>Biblioteken och bibliotekarierna har under utvecklingen skaffat fått,
      eller skaffat sig, nya uppdrag. I allt väsentligt har dock biblioteken
      förlorat uppdrag. Först mediproduktionen och senare indexeringen av
      tidsskriftsartiklar.</p>

    <p>Längre fram ändå, under 1900-talet, har en stor del av
      katalogiseringen flyttats ut till bibliografiska serviceorganisationer
      som BTJ eller gjorts till ett kollektivt arbete som inom ramen för
      OCLC.</p>

    <p>Kvar fanns samlingen och dess användare, och pallen hade fortfarande
      tre ben.</p>

  </div><div class="level1">

    <h1 class="level1">Målgrupper och ägare</h1>

    <p>In i våra dagar har bibliotekens uppgifter varit att samla (man har
      köpt, bytt sig till, fått donerat till sig eller krävt att få via
      pliktlevererans) media som kan vara till gagn för bibliotekets målgrupper 
      vilka i sin tur varit systrarna eller bröderna inom klosterorden,
      medlemmarna i organisationen som ägde biblioteket, forskarna och
      studenterna vid universitetet, lärare  och eleverna vid skolan,
      skattebetalarna i kommunen eller medborgarna i nationen. Målgrupperna har
      fått tillgång till biblioteket utifrån sina behov, och
      biblioteksorganisationerna var ett kostnadseffektivt sätt att 
      tillfredsställa de behoven.</p>

    <p>Den nyttighet som biblioteket tillgängliggör för sina användare har
      hela tiden varit en bristvara eller åtminstone för dyr att skaffa många
      exemplar av. Den ursprungliga handskrivna boken var dyr att
      framställa. Biblioteket fick skicka en skrivare till något annat
      bibliotek för att förvärva den genom kopiering. Genom århundradena har
      biblioteket varit det säkraste stället för informationskonsumenten att få
      vad han eller hon behöver.</p>

    <p>På mindre än tio år har denna bild drastiskt förändrats. De medier
      som biblioteken tidigare samlat finns nu att tillgå inte bara på
      boklådan, utan på globala nätverk. Antalet exemplar är inte längre
      begränsat, det vill säga den första av de tre benen amputerades. En
      tvåbent pall, kan stå, men inte stadigt.</p>

    <p>I dag kan informationskonsumenter kan köpa böcker och få dem hemskickade
      snabbt och enkelt. Böcker och tidskriftsartiklar kan lagras i databas och
      kan även levereras i digital form. Det vill säga vi har både postorder,
      och distributionsformer där förlaget vänder sig direkt till användaren
      utan fördyrande mellanhänder i form av bokhandlare eller en för
      förläggaren oönskad delad användning via
      biblioteken.</p>

  </div><div class="level1">

    <h1 class="level1">Samlingen blir till distribuerade resurser</h1>

    <p>Ännu mer sofistikerat är att inte längre sälja medier, utan
      licensiera dem. Det innebär ett tidsbegränsat förvärv, som vid den
      förvärvande organisationen oftast administreras av biblioteket.
      Licensreglerna innebär att biblioteket inte längre har rätt   
      att arkivera materialet.</p>

    <p>Under hela 1990-talet, och i synnerhet under decenniets senast hälft,
      har förutsättningarna för att bedriva kostnadseffektiv publicering 
      drastiskt förbättrats genom förbättrad teknik. Under samma tid har
      priserna för dessa tidsbegränsade förvärv ökat till den grad att de utgör
      ett hot mot många andra angelägna verksamheter vid våra
      forskningsbibliotek.</p>

    <p>Folkbibliotekens lott är inte så lätt, men de har ännu varit
      förskonade från denna kostnadsfälla, vilket de normalt inte uppfattar som
      något positivt. Deras målgrupper vill gärna ha tillgång till materialet i
      de internationella elektroniska tidskrifterna.</p>

    <p>Det finns intressanta alternativ till dessa publiceringsformer. En
      hel rörelse har växt upp kring konceptet <em>fri
	tillgång</em> ("Open Access"), vilket är en intressant, helt ny
      affärsmodell för publicering som är anpassad för Internet. För att förstå
      hur helt fri distribuering av upphovsrättsskyddat material kan bära sig,
      måste vi analysera upphovsmannens (eller kvinnans) affärsidé. Det
      enklaste fallet är den skönlitteräre författaren, vars mål i tillvaron är
      att tjäna tillräckligt med pengar på varje bok så att han (eller hon, jag
      kommer fortsättningsvis offra sakligheten för ett lätthanterligt språk)
      kan betala mat och hyra under minst så lång tid det tar för honom att få
      nästa bok ut till bokhandelsdiskarna.</p>

    <p>Ytterst få författare lyckas med detta. I själva verket är tretusen
      tryckta exemplar en vanlig upplaga för en svensk roman. Kostnaderna för
      att producera en bok är höga, och vinsten för författaren ligger i
      storleksordningen tiotusentals kronor. Den tid för litterärt skapande en
      författare får ut av detta ligger i storleksordningen några månader,
      vilket innebär att han inte klarar av att skriva nästa bok under den
      frist den förra gav. För den genomsnittlige svenske skönlitteräre
      författaren är böckerna inte ett mål i sig (åtminstone inte ur ett
      ekonomiskt hänseende) utan ett medel. Genom böckerna kan författaren bli
      berömd nog för att skriva artiklar på tidningarnas kultursidor, för att
      åka på föreläsningsturné och att i övrigt att hänge sig åt projekt som
      fyller försörjningsluckan mellan utgivningarna av hans böcker.</p>

    <p>Fenomenet kallas <em>attention economy</em>, pengarna rör
      sig mot personer och organisationer som får uppmärksamhet. Det är därför
      vi har dokusåpor, och det är därför annars vanligtvis sansade människor
      ställer upp och låter sig förnedras offentligt. Pengarna rör sig i
      riktning mot ökande uppmärksamhet.</p>

    <p>Fri tillgång blir ett förmånligt alternativ för en författare om
      berömmelsen han får av att lägga ut sitt verk gratis på sin hemsida,
      räcker till för att få alla de där projekten en författare egentligen
      lever av i stället för att låta ett förlag trycka de böcker han ändå inte
      kan leva på.</p>

    <p>För den vetenskaplige skriftställaren är vi i princip redan
      i den situation vi skisserat ovan. Forskaren får betalt för att
      forska och undervisa. Det som behövs är berömmelse nog för att få nästa
      anslag och för att locka doktorander och så vidare.</p>

    <p>Ett litet men växande antal förläggare av vetenskapliga litteratur
      tillämpar principen om fri tillgång. Den typiska affärsmodellen är att
      debitera för publicering i stället för tillgänglighet. Kostnaden brukar
      ligga i storleksordningen ett par tusen dollar. Ett lågt pris, om man
      tänker på att tjänsten innebär komplett peer review och server-plats
      intill tidens ände.</p>

    <p>Inom musikindustrin går skivbolagen och deras distributionskanaler på
      knäna, medan företag som arrangerar konserter frodas. Visserligen är inte
      tillgången på musik fri ur juridiskt hänseende, men det gör inte så
      mycket för lokala och regionala artister. De blir tillräckligt berömda
      för att till exempel få spelningar och för att få elever. Musiklivet
      gynnas faktiskt på så sätt, även om det missgynnar skivbolagen.</p>

  </div><div class="level1">
    <h1 class="level1">Marginalkostnader, produkter och tjänster</h1>

    <p>Vi lever i globaliseringens tidevarv, får vi veta. Vi ser hur den
      gamla industrilismen vittrar bort; varuproduktionen blir allt svårare
      att få att gå ihop ekonomiskt, och konkurrensen med motsvarande produkter
      från låglöneländerna är stenhård. Tjänstesektorn blir därför allt
      viktigare.</p>

    <p>Vi kan se två typer av produkter. Den första är hårdvara, som
      mp3-spelare, luftvärnsrobotar, gräsklippare och datorer. Jag vill
      definiera hårdvara som produkter där marginalkostnaden för att producera
      ytterligare en kopia av produkten är större än noll.</p>

    <p>Information är, liksom dataprogram, är mjukvaror; alltså
      produkter som är sådana att kostnaden för att göra ytterligare ett
      exemplar faktiskt är noll. I digital form är det bara en kopiering
      som krävs. Det är, som vi har sett i fallet för skivindustrin ovan, allt
      svårare att huvud taget ta betalt för mjukvaror.</p>

    <p>Svårigheterna att ta betalt gäller faktiskt även relativt billiga
      hårdvaror som mobiltelefoner. De säljs oftast knutna till en tjänst, ett
      telefonabonnemang. Priset på hårdvaran är oftast mycket låg, och det tar
      man igen på försäljningen av den tillhörande tjänsten. Det är för
      kringtjänster man kan få betalt; skivindustrin saknar bra
      kringtjänster.</p>

    <p>Anledningen till att mjukvaror är så svåra att ta betalt för är
      naturligtvis att en konkurrent alltid kan erbjuda likvärdig produkt,
      givet att konkurenten klarav att erbjuda bättre och lönsammare
      tilläggstjänster.</p>

    <p>Fri tillgång, open access, är alltså bara ett specialfall av en vidare
      tendens i övergången från industrisamhälle till informationssamhälle,
      från produktekonomi till tjänsteekonomi. Vad har detta för konsekvenser
      för bibliotekssektorn?</p>

    <p>Slutresultatet är inte självklart, men vi kan se klara tendenser.</p>  

  </div><div class="level1">
    <h1 class="level1">Fria nyttigheter, som luften och vattnet</h1>

    <p>Jag är varm förespråkare för principen om fri tillgång. Det
      förenklar allt för såväl mediakonsumenter som producenter. Inom
      vetenskaplig kommunikation är det den enda moraliskt hållbara formen av
      publicering.</p>

    <p>Alla kan producera material under principen fri tillgång; företag,
      lärosäten och privatpersoner.</p>

    <p>Material som publiceras under principen fri tillgång passar inte alls
      in i bibliotekens affärsidé. Fria medier har varken begränsad upplaga
      eller är kostsamma för läsaren. Om de kommersiella vetenskapliga
      artikeldatabaser slog undan ett av benen för biblioteken, den begränsade
      tillgången så hotar fri tillgång att göra biblioteken enbenta ur ett
      affärsmässigt perspektiv.</p> 

    <p>Vilken lokal finansiär, det må vara ett universitet eller en kommun
      är beredd att betala för lokal lagring och återsökning av fritt
      tillgängliga medier, vilka kan förekomma i ett obegränsat
      antal?</p>

    <p>Publicering enligt affärsidén fri tillgång, som förespråkas av många
      inom biblioteksväsendet, kan synas vara helt oförenlig med bibliotekets
      väsen. Man måste dock, som företrädare för biblioteksväsendet, känna till
      de logiska konsekvenserna av denna distributionsform. <em>Det fria
	innehållet behöver varken förvärvas, struktureras eller tillgängliggöras
      lokalt.</em> Detta innebär inte nödvändigtvis att bibliotekens
      uppdrag försvinner, eftersom bibliotekariens kompetens kommer även
      fortsättningsvis att behövas.</p>

    <p>Det är det lokala biblioteket, som hus, organisation och budgetpost,
      hotat. Vad är ett lokalt bibliotek? Svaret på den frågan är: Alla
      bibliotek som inte är globala.</p> 

    <p>Det yttersta beviset på att biblioteksorganisationerna som vi känner
      dem står inför ett dödligt hot är uppbyggandet av portaler runt
      om. Portaler, länkservrar, metasökmaskiner eller andra liknande lösningar
      kan aldrig ge samma faciliteter som en sökning direkt i online-industrins
      sökmaskiner. Olika maskinerier som ger lokal tillgång till resurser det globala
      biblioteket.</p> 

    <p>Det enda en eftertänksam betraktare ser är ett desperat
      försök från en lokal eller regional enhet att ge illusion av att material
      faktiskt förvärvas, struktureras och görs tillgängligt av ett lokalt
      bibliotek. Ett försök att påvisa att det existerar en samling. Ett
      illusionsnummer som snart nog kommer att genomskådas.</p>

    <p>De sannolikt största digitaliseringsverksamheterna i vid mening drivs
      av Google.com, Amazon.com och andra liknande företag. Dessa projekt
      innebär att såväl de senaste forskningsrönen som äldre litteratur kommer
      att kunna bli tillgängliga via ett enhetligt gränssnitt. Det sker i
      reklamfinansierade tjänster, och man måste fortfarande vara försedd med
      ett välfyllt VISA-kort eller anställd vid en organisation som har
      licenser för att få de senaste tidsskriftsartiklarna via
      Google.</p>

    <p>Alla dessa förändringar innebär inte att bibliotekariens kompetens är
      överflödig, eller att bibliotek inte behövs. För det första finns det en
      rikedom av fysiska resurser som måste förbli tillgängliga under lång tid
      ännu. Även sådana måste även i framtiden vara möjliga att identifiera och
      lokalisera via internet.</p>

    <p>Lösningen på dilemmat är att se på biblioteket på ett nytt
      sätt. Biblioteket är en tjänsteproducent; det producerar
      tilläggstjänster knutna till den globala mediaproduktion. Detta löser
      dilemmat, men räcker inte. Liksom alla tilläggstjänster måste
      bibliotekstjänster få kosta. Samhället, och de som väljer (eller inte
      väljer) att finansiera biblioteken måste besinna att de genom tiderna har
      spelat även en annan roll. En roll som vi allt oftare glömmer bort.</p> 

  </div><div class="level1">

    <h1 class="level1">Att minnas det vetbara och civilisationens demens</h1>

    <p>Att samla och bevara innebär bland annat ett försök försök att
      förutsäga ett framtida behov av information. Att införliva en resurs i
      samlingen innebär kostnader för förvaring och katalogisering. Vinsten är
      osäker, och kan bara utvärderas efteråt i form av utlånings- eller
      nedladdningsstatistik.</p>

    <p>Vad som samlades i går, måste vi bevara idag för att skänka
      användarna kunskap och upplevelser i morgon. Biblioteket samlar alltså
      manifestationer av kunskaper och upplevelser i vid mening, det som vid
      varje given tidpunkt <em>är vetbart</em>, och kommunicerar
      det till framtida användare. Bara en liten del av allt det som samlas in
      kommer att sätta avtryck i framtiden, men vem kan döma idag om vad som är
      viktigt i morgon?</p>

    <p>Tidsperspektivet här varierar; det kan vara dagar för en artikel i en
      elektronisk tidskrift, men det kan likaväl vara en handskrift som
      samlades för ett millennium sedan, bevaras i dag för att vara tillgänglig
      om ett sekel. <em>Vi samlade i det förflutna, bevarar och
	strukturerar gör vi nu. Slutprodukten är tillgänglighet i framtiden, om
	fem minuter, i morgon eller om hundra år.</em></p> 

    <p>Gallring innebär att man raderar uttryck för det vetbara. Liksom
      förvärv innebär detta ett risktagande; i ena vågskålen ligger
      fortfarande samma potentiella vinst, bevarandets framtida nytta. I andra
      ligger några hyllcentimeter eller någon megabyte på en hårddisk. Detta är
      begränsade resurser i såväl fysiska som digitala bibliotek; resurser som
      krävs för nya investeringar i nyförvärvade minnen som kanske bättre står
      emot tidens tand. Det enda biblioteket kan göra är att försöka gallra
      opartiskt: Alla typer av röster måste kunna höras i framtiden. Inte bara
      röster som tillhör vita heterosexuella män i medelåldern.</p>

    <p>Tänk dig ett framtida bibliotek som består av nätburna resurser,
      fritt tillgängliga som luften vi andas. Vem sköter gallringen? Vem sköter
      samlandet och strukturerandet? Vem betalar för det arbetet? Vem sköter
      mediaindustrins tilläggstjänster när mediaindustrin inte längre finner
      det lönsamt.</p>

    <p>För att utrycka saken annorlunda: Hur kan ett universitet garantera
      att dess studenter och forskare har tillgång till en representativ bild
      av det vetbara? En bild som inte filtreras av främmande makters
      säkerhetstjänster eller som färgas av vad kommersiella krafter anser
      nätmedborgarna bör läsa i första hand</p>

    <p>Hur skall en nation kunna lova sina medborgare tillgång till den
      kunskap som gör demokrati möjlig?</p>

    <p>Bibliotekets viktigaste uppdrag är att förhindra att civilisationen
      drabbas av demens. Mänskligheten måsta hålla fast vid det vetbara.
      Information är en produkt; kunskap och bildning är frukterna av 
      varje människas arbete och måste återskapas i varje generation. Varje
      generation måste ha tillgång till det vetbara.</p>

  </div><div class="level1">

    <h1 class="level1">Cirkeln sluter sig...</h1>

    <p>En gång i tiden producerades media mitt i biblioteket. Den som ville
      ha en bok fick gå till ett bibliotek som hade den i sitt bestånd och
      kopiera den. Det var på medeltiden.</p> 

    <p>Nu är vi snart där igen. Den som vill ha en bok får gå till
      biblioteket och kopiera den. Man ber sin webbklient att "gå" till
      webbservern som "kopierar" den från sin hårddisk. Det skapas en
      lokal temporrär fil på användarens hårddisk. På skärmen eller i
      laserskrivaren återskapas den elektroniska resursen.</p>

    <p>Man förflyttar sig inte själv. Det beror inte på att man inte
      behöver gå till biblioteket. <em>Det beror på att biblioteket
	numera finns överallt och ingen särskild stans</em>. Så vi är
      tillbaka där vi började.</p>

    <p>Ytterst är det dock så att någon måste ta ansvar för luften vi
      andas. Någon måste också ta ansvar för det vetbara, trots att vi måhända är
      tillbaka till medeltiden. Låt vara att böckerna går fortare att kopiera
      nu.</p>

    <p>Ansvaret kommer att vara distribuerat även det. Om inte
      <em>ditt</em> universitet, <em>din</em> kommun
      eller <em>din</em> nation tar sitt ansvar för <em>sina
	hyllor</em>, vem skall då göra det?</p>

  </div><div class="level1"><h1 id="footnoteshere">Notes</h1></div></div><!--#include virtual="/js/urchin.js" --></body></html>
