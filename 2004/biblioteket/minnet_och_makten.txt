From sigfrid.lundberg@lub.lu.se Tue Dec 21 14:07:36 2004
Date: Tue, 21 Dec 2004 14:07:05 +0100 (CET)
From: Sigfrid Lundberg <sigfrid.lundberg@lub.lu.se>
To: Sara Kjellberg <sara.kjellberg@kult.lu.se>
Subject: Arkivet, minnet och makten


Ett idétest:
------------

Jag har argumenterat för att det kommer att bli svårt att finansiera
biblioteksverksamhet i framtiden[0]. Jag tycker att det är fortfarande
är giltiga argument. Problemet med det är, och det har jag självklart
varit medveten om hela tiden, att argumentet är helt ekonomiskt.

Därför kanske man kan säga att argumenten för att vidmakthålla
bibliotekstjänster som inte har självklara finansiärer i direkt knutna
till tjänsternas målgrupper måste vara av icke-ekonomisk natur.  Det
finns en massa sådana argument -- som t ex att demokratin kräver det.

Två intressanta artiklar jag läst det senaste dygnet har gett mig en
hel massa tankar om detta (två lösryckta citat ur dem):

	Archives have always been at the intersection of past, present,
	and future -- Margaret Hedstrom's "interfaces." These spaces are
	the loci of power of the present to control what the future will
	know of the past.[1]

	När nutidsfixering dominerar blir historien underhållning och
	framtiden ointressant. I fragmentariska bilder flyter historia och
	framtid samman i ett evigt nu. Visionen av framtiden som en
	produkt av det förflutna har upphört.[2]

Kanske det starkaste argumentet för en tjänst som ett institutionellt
arkiv är att det kanske är det bästa sättet för ett universitet att i
framtiden komma ihåg vad det forskat om (givet att dess innehåll är
sådant att det fungerar i framtiden, vill säga).

Egna bra egna biblioteks- och arkivtjänster (för digitalt såväl som annat
material) är för ett universitet är förmodligen det enda sättet det kan
försäkra sig om att ha ett eget minne.  Den organisation som inte har ett
oberoende minne blir helt maktlös.[3]


Sigge


Noter:
------
[0] S. Lundberg, 2004. När går den siste låntagaren?
http://sigge.lub.lu.se/2004/biblioteket/business_model.txt

[1] J. M. Schwartz and Terry Cook, 2002. Archives, Records, and Power: The
making of Modern Memory (Archival Science 2:1-19)
http://journals.kluweronline.com/article.asp?PIPS=5096447

[2] Thomas Hylland Eriksen, 2004. Förlusten av framtiden är bortglömd
historia.
http://www.axess.se/svenska/aktuellt/tema_eriksen.php

[3] Alltså, detta är inte en belägg för påståendet ovan, men det är
ett talande exempel på hur makterna kan tänkas påverka oss om minnet
monopoliseras: http://legalminds.lp.findlaw.com/list/ifrt/msg01470.html

________________
Sigfrid Lundberg, Ph.D., Docent		phone: +46 (0)46 222 36 83
Lund University Libraries, Head Office	email: sigfrid.lundberg@lub.lu.se;
PO Box 134, SE-221 00 Lund,Sweden	http://sigge.lub.lu.se/



